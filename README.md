# Smart Vendor - Project 1

Voor Project 1 maakte ik een snackautomaat met een admin website. Het automaat zelf is gemaakt uit hout met plexiglazen deur en productluik. Als sensors is er een gewichtsensor onderaan het apparaat om te bevestigen dat het product gevallen is, een thermometer om de temperatuur in kaart te brengen, een muntstuk acceptor om met cash munten te betalen en een keypad om de selectie te maken van het product. 

Als actuators heb ik gebruik gemaakt van enkele motors die verbonden zijn met spiralen om de producten te laten vallen. Verder is er nog een LCD scherm om het ingestoken geld alsook de ingedrukte toetsen weer te geven. Voor de afwerking is het automaat zwart geschilderd en zijn er leds om de producten beter te zien. 

Dit alles wordt bestuurd door middel van een Raspberry Pi met python scripts. Op deze Raspberry Pi draait ook de webserver die de admin website weergeeft. Op deze site krijg je als homepage een dashboard waar de status van het automaat en de sensors wordt weergegeven. Ook vind je op de homepage de indeling van de producten in het apparaat terug. Verder is er nog een pagina waar de producten aangepast en verwijderd kunnen worden. Zo kan er eenvoudig met een ander product in het automaat worden gestoken.

